[
    {
        "title":"落花",
        "date":"",
        "content":"纷，纷，纷，纷，纷，纷\n惟落花委地无言兮，化作泥尘；\n\n寂，寂，寂，寂，寂，寂\n何春光长逝不归兮，永绝消息。\n\n忆春风之日暝，芬菲菲以争妍；\n既乘荣以发秀，倏节易而时迁。\n\n春残，览落红之辞枝兮，伤花事其阑珊；\n已矣！春秋其代序以递嬗兮，俯念迟暮。\n\n荣枯不须臾，盛衰有常数；\n人生之浮华若朝露兮，泉壤兴衰；\n朱华易消歇，青春不再来。"
    }
]